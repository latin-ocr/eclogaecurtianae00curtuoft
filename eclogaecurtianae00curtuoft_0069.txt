LIBER QUARTUS. 55

ander explorata, deinde contempta, praefectum Paeo-
num equitum Aristona laxatis habenis invehi jussit.
Insignis eo die pugna equitum, et praecipue Aristonis
fuit: praefectum equitatus Persarum Satropatem, di·
recta in gutture hasta, transfixit, fugientemque per
medios hostes consequutus, ex equo praecipitavit, et
obluctanti caput gladio dempsit: quod relatum magna
cnm laude ante regis pedes posuit.

xxxlx. 10. Biduo ibi rcx stativa habuit, in proxi-
mum deinde iter pronunciari jussit. Sed prima fere
vigilia luna deficienS, primum nitorem sideris sui condi—
dit; deinde sanguinis colore suffuso lumen omne foeda-
vit, solicitisquc sub ipsum tanti discriminis casum ingens
religio, et ex ea formido quaedam, incussa, est. Diis
invitis in ultimas terras trahi se querebantur: jam nec
flumina posse adiri, nec sidera pristinum praestare ful-
gorem τ vastas terras, deserta omnia occurrere: in unius
hominis ,jactationem tot millium sanguinem impendi:
fastidio esse patriam: abdicari Philippum patrem, coe·-
lum vanis cogitationibus peti. Jam pro seditione res
erat, quum ad omnia interritus, duces principesque
militum frequentes adesse praetorio, Aegyptiosque vates,
quos coeli ac siderum peritissimos esse credebat, quid
sentirent expromere jubet. At illi, qui satis scirent,
temporum orbes implere destinatas vices, lunamque
deficere, quum aut terram subiret, aut sole premeretur,
rationem quidem ipsis perceptam non edocent vulgus,
ceterum affirmant, solem Graecorum lunam esse Persa-
rum : quoties illa deficiat, ruinam stragemque illis gen-
tibus portendi : veteraque exempla percensent Persidis
regum, quos adversis diis pugnasse lunae ostendisset
desectio. Nulla res efficacius multitudinem regit. quam
superstiti03 alioquin impotens, saeva, mutabilis, ubi
vana religione capta cst, melius vatibus quam ducibus
suis paret. igitur edita in 'vulgus Aegyptiorum responsa
rursus ad spem et fiduciam erexere torpentes.

XL. Rex impetu animorum utendum ratus, secunda
vigilia castra movit: dextra Tigrim habebat, a laeva
montes, quos Gordaeos vocant. Hoc ingresso iter sps>
editores, qui praemissi erant, sub lucis ortum, Darium
adventare nunciaverunt. Instructo· igitur milite, et,

