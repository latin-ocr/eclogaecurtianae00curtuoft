38 LIBER. QUARTUS.

epm, quod stipitibus fuerat' innixum, fundamento lapso
sequebatur. Aegro animi AlexandrO, et utrum pene-
veraret, an abiret, satis incerto, classis Cypro advenit,
eodemque tempore Cleander cum Graecis militibus in
Asiam nuper advectus. Centum et octoginta ‘navium'
classem in duo dividit cornua ; laevum Pnytagoras, rex
Cypriorum, cum Cratero tuebatur: Alexandrum in
dextro quinqueremis regia vehebat. Nec Tyrii, quam·-
quam classem habebant, ausi navale inire certamen,
tres omnino-naves ante ipsa moenia opposuerunt, qui-
bus rex invectus ipsas demersit.

XIII. Postera die, classe ad moenia admota, undique
tormentis, et maxime arietum pulsu, muros quatit;
quos Tyrii raptim obstructis saxis refecerunt, interio-
rem quoquc murum, ut, si prior fefellisset, illo se tue-
rentur, orsi. Sed undique vis mali urgebat: moles
intra teli jactum erat 3 classis moenia circumibat ; ter-
restri simul navalique clade obruebantur. Quippe> bi-
nas quadriremes Macedones inter se ita junxerant, ut
prorae cohaererent, puppes intervallo,. quantum capere
possent, distarent. Hoc puppium intervallum antennis
asseribusque validis deligatis, superque eos pontibus
stratis qui militem sustinerent, impleverant; sicin
structas quadriremes ad urbem agebant: inde missilia
in propugnantes ingerebantur tuto, quia proris miles
tegebatur. Media nox erat, quum classem, sicuti dic-
tum est, paratam, circumire muros jubet. Jamque
naves urbi undique admovebantur, et Tyrii desperatione
torpebant, quum subito spissae nubes intendere se coelo,
et, quidquid lucis internitebat, offusa caligine exstinctum
est.. Tum inhorrescens mare paulatim levari, deinde
acriori vento concitatum, fluetus ciere, et inter se ‘navi-
gia collidere. Jamque scindi coeperant vincula, quibus
connexae quadriremes erant, ruere tabulata, et cum in·-
genti fragore in profundum secum milites trahere : ne-
que enim conserta navigia ulla ope in turbido regi pote-
rant: miles ministeria nautarum, remex militis officia
turbabat3 et, quod m hujusmodi casu accidit, periti ig-
naris parebant: quippe gubernatores, alias imperare
soliti, tum metu mortis jussa exsequebantur. Tandem
remis pertinacius everberatum mare, veluti eripientibus

