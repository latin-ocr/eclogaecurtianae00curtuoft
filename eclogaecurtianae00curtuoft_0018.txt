10 QUlNTI CURTII RUFI

locus, et exercitui commeatus suppetebant. Ergo Alex-
andro in acie miles non defuit. Darius tantae multitu-
dinis rex, loci in quo pugnavit angustiis redactus est ad
paucitatem, quam in host-e contempserat.

IX. 4. Interea Alexander, Abistamene Cappadociae
praeposito, Ciliciam petens cum omnibus copiis, region-
em quae Castra Cyri appellatur pervenerat : stativa ibi
habuerat Cyrus, quum adversum Croesum in Lydiam
duceret. Aberat ea regio quinquaginta stadia aditu
quo Ciliciam intramus3 Pylas incolae dicunt, arctissi—-
mas fauces, munimenta quae manu ponimus naturali
situ imitante. Igitur Arsanes, qui Ciliciae praeerat, re-
putans quid initio belli Memnon suasisset, quondam
salubre consilium sero exsequi statuit: igni ferroque
Ciliciam vastat, ut hosti solitudinem faciat3 quicquid
usui esse potest, corrumpit; sterile ac nudum solum,
quod tueri nequibat, relicturus. Sed longe utilius fuit
angustias aditus qui Ciliciam aperit valido occupare
praesidio, jugumque opportune itineri imminens obtin-
ere, unde inultus subeuntem aut prohibere aut opprimere

hostem potuisset. Tunc, paucis qui callibus praesiderent ι

relictis, retro ipse concessit, populator terrae quam a
populationibus vindicare debuerat. Ergo qui relicti
crant, proditos se rati, ne conspectum quidem hostis sus-
tinere valuerunt, cum vel pauciores locum obtinere potu-
issent. Namque perpetuo jugo montis asperi ac prae-
rupti Cilicia includitur ; quod quum a mari surgat,
veluti sinu quodam flexuque curvatum, rursus altero
cornu in diversum littus excurrit. Per hoc dorsum, qua
maxime introrsum mari cedit, asperi tres aditus et per-
angusti sunt ; quorum uno Cilicia intranda est. . Cam-
pestris eadem qua vergit ad mare, planitiem ejus crebris
distinguentibus rivis: Pyramus et Cydnus inclyti amnes
fluunt. . ι ,
X. Cydnus non spatio aquarum sed liquore memora—
bilis; quippe leni tractu e fontibus labens, puro solo
excipitur, nec torrentes incurrunt qui placide manantis
alveum turbent. Itaque incorruptus, idemque frigidis-
simus quippe multa riparum amoenitate inumbratus,.
ubique fontibus suis similis in mare evadit. Multa in.
ea regione monumenta vulgata carminibus vetustas ex- .

