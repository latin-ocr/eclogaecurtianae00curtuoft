:30 LIBER QUARTUS.

Ι. Damus tanti modo exercitus rex, qui triumphantis
magis quam dimicantis more curru sublimis inierat
praelium, per loca, quae prope immensis agminibus com-
pleverat, jam inania et ingenti solitudine vasta fugiebat.
Pauci regem sequebantur ε nam nec eodem omnes fu-
gam intenderant, et deficientibus equis, cursum eorum,
quos rex subinde mutabat, aequare non poterant. Un-
chas deinde pervenit, ubi excepere eum Graecorum
quatuor millia, cum quibus ad Euphraten contendit;
id demum credens fore ipsius, quod celeritate praecipere
potuisset. At Alexander Parmenionem, per quem
apud Damascum recepta erat praeda, jussum eam ip-
sam et captivos diligenti asservare custodia, Syriae,
quam Coelen vocant, praefecit. Novum imperium Syri
nondum belli cladibus satis domiti aspernabantur: sed
celeriter subacti, obedienter imperata fecerunt. Aradus
quoque insula deditur regi. Maritimam tum oram, et
pleraque longius etiam a mari recedentia, rex ejus in-
sulae Strato possidebat: quo in fidem accepto, castra
movit ad urbem Marathon. Ibi illi literae a Dario red-
duntur ; quibus, ut superbe scriptis, vehementer offen-
sus est. Praecipue eum movit, quod Darius sibi regis
titulum, nec eundem Alexandri nomini adscripserat.
Postulabat autem magis quam petebat, ut accepta pe-

cunia, quantamcunque tota Macedonia caperet, matrem ,

sibi ac conjugem liberosque restitueret3 de regno, ae-
quo, si vellet, Marte contenderet. Si saniora consilia
tandem pati potuisset, contentus patrio, cederet alieni
imperii finibus ε socius amicusque esset τ in ea se fidem
et dare paratum et accipere.

II. Contra Alexander in hunc maxime modum re-
scripsit: ‘ Rex Alexander Dario. Ille, cujus, nomen
sumpsisti, Darius, Graecos, qui oram Hellesponti· tenent,
coloniasque Graecorum Ionias omni clade vastavit3 cum
r magno deinde exercitu mare trajecit, illato Maced&
niae et Graeciae bello. Rursus [rex] Xerxes ad oppug-
nandos nos cum immanium barbarorum copiis venit:
qui navali praelio victus, Mardonium tamen¹ reliquit
in Graecia, ut absens quoque popularetur urbeS, agros
ureret. Philippum vero parentem meum quis igno-
rat ab iis interfectum esse, quos ingentis pecuniae spe

