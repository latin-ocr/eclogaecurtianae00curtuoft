60 QUINTI CURTII RUFI

si accepero, victorem eum faciunt. Quae post Euphra
ten sunt, liberaliter donat: ubi igitur me affamini ἱ)
nempe ultra Euphraten sum. Summum ergo dotis
quam promittit terminum castra mea transeunt. Hinc
me depellite, ut sciam vestrum esse, quod ceditis. Ea·-
dem liberalitate dat mihi filiam suam3 nempe quam
scio alicui servorum suorum nupturam: multum vero
mihi praestat, si me Mazaeo generum praeponit ζ) Ite,
nunciate regi vestro, et quae amisit, et quae adhuc
habet, praemia esse belli : hoc regente utriusque ter-
minos regni, id quemque habitururn quod proximae
lucis assignatura fortuna est. [Et me in Asiam non
venisse, ut ab aliis acciperem, sed ut aliis darem. Si
secundus, si non par mihi vellet haberi, facerem forsitan
quae petit, ceterum nec mundus duobus solibus potest
regi, nec duo summa regna salvo statu terrarum potest
habere. Proinde aut deditionem hodie, autin crasti-
num bellum paret: nec aliam sibi, quam expertus est,
polliceatur fortunam.'] Legati respondent ; quum bel-
lum in animo sit, facere eum simpliciter, quod spe pacis
non frustraretur: ipsos petere, quamprimum dimittan-
tur ad regem z eum quoque bellum parare debere. Di-
missi nunciant adesse certamen.

XLVI. 12. Ille quidem confestim Mazaeum cum
tribus millibus equitum ad itinera, quae hostis petiturus
erat, occupanda praemisit.- Alexander, corpori uxoris
ejus justis persolutis, omnique graviore comitatu intra
eadem munimenta cum modico praesidio relicto, ad
hostem contendit. In duo cornua diviserat peditem, m
utrumque latus equite circumdato: impedimenta se-
quebantur agmen. Praemissum deinde concitis equis
Menidan jubet explorare, ubi Darius esset. At ille,
quum Mazaeus haud procul consedisset, non ausus ultra
procedere, nihil aliud quam fremitum hominum hinni-
tumque equorum exaudisse nunciat. Mazaeus quoque,
conspectis procul exploratoribus, in castra, se recipit,
adventus hostium nuncius. Igitur Darius, qui in pa·-
tentibus campis decernere optabat, armari militem
jubet, aciemque disponit. In laevo cornu Bactriani
ibant equiteS, mille admodum; Dahae totidem: et
Arachosii Susiique quatuor millia explebant. Hos

