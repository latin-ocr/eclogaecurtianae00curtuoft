48 LIBER QUARTUS.

Pelusium, qua intraturus [rex] videbatur, convenerat.
Atque ille septimo die, posteaquum a Gaza copias mov&
rat, in regionem Aegypti, quam nunc Castra Alexandri
vocant, pervenit. Deinde, pedestribus copiis Pelusium
petere jussis, ipse cum expedita delectorum manu Nilo
amne 'vectus est: nec sustinuere adventum ejus Persae,
defectione quoque perterriti. Jamque haud pl ocul
Memphi erat ; in cuj us praesidio Mazaces praetor Darii
relictus, ocius amne superato, octingenta talenta Alex·
andro omnemque regiam supellectilem tradidit. *A
Memphi ecdem flumine vectus, ad interiora Aegypti
penetrat3 compositisque rebus, ita ut nihil ex patrio
Aegyptiorum more mutaret, adire Jovis Hammonis
oraculum statuit.

XXVII Ι. Iter expeditis quoque et paucis vix tolera-
bile ingrediendum erat. Terra coeloque aquarum penu-
ria est : steriles arenae jacent z quas ubi vapor solis ae·
cendit, fervido solo exurente vestigia, intolerabilis aestus
existit, luctandumque est, non tantum cum ardore et
siccitate regionis, sed etiam cum tenacissimo sabulo, quod
praealtum, et vestigio cedens, aegre moliuntur pedes.
Haec Aegyptii vero majora jactabant. Sed ingens cu-
pido animum stimulabat adeundi Jovem, quem generis
sui auctorem, haud contentus mortali fastigio, aut crede-
bat esse, aut credi volebat. Ergo cum iis quos ducere
secum statuerat, secundo amne 0descendit ad Mareotim
paludem. Eo legati Cyrenensium dona attulere, pacem,
et ut adiret urbes suas, petentes. Ille, donis accept-is,
amicitiaque conjuncta, destinata exsequi pergit. Ac
primo quidem et sequenti die tolerabilis labor visus,
nondum tam vastis nudisque solitudinibus aditis, jam
tamen sterili et emoriente terra. Sed ut aperuere se
campi alto obruti sabulo, haud secus quam profundum
aequor ingressi, terram oculis requirebant. Nulla ar·-
bor, nullum culti soli occurrebat vestigium ; aqua etiam .
defecerat quam utribus cameli vexerant, et in arido solo
ac fervido sabulo nulla erat. Ad haec sol onmia incen-

derat, siccaque et adusta erat ora; quum repente, sive
illud deorum munus, sive casus fuit, obductae coelo nubes

condidere solem3 ingens aestu fatigatis, etiamsi aqua
deficeret, auxilium. Enimvero, ut largum quoque im·

