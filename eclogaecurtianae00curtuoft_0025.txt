LIBER TERTIUS. 15

militum imposuit. Vota deinde pro salute suscepta per
ludum atque otium reddens, ostendit quanta fiducia
Barbaros sperneret. Aesculapio et Minervae ludos
celebravit. Spectanti nuntius laetus affertur ex Hali-
carnasso, Persas acie a suis esse superatos : Myndios
quoque et Caunios et pleraque tractus ejus suae facta
ditionis. Igitur edito spectaculo ludicro, castrisque
motis, et Pyramo amne ponte junctO, ad urbem Mallon
pervenit; inde alteris castris ad oppidum Castabalum.

· Ibi Parmenio regi occurrit, quem praemiserat ad ex·

plorandum iter saltus, per quem ad urbem Isson nomine
penetrandum erat. Atque ille, angustiis ejus occupatis
et praesidio modico relicto, Isson quoque desertam a
Barbaris ceperat. Inde progressus, deturbatis qui in-
teriora montium obsidebant, praesidiis cuncta firmavit :
occupatoque itinere, sicut paulo ante dictum est, idem
et auctor et nuncius venit.

XVII. Isson inde rex copias admovit: ubi consilio
habito, utrumne ultra progrediendum foret, an ibi op-
periendi essent milites novi, quos ex Macedonia adven-
tare constabat, Parmenio non alium locum praelio aptio·
rem esse censebat: quippe illic utriusque regis copias
numero futuras pares; quum angustiae multitudinem
non caperent, planitiem ipsis camposque esse vitandos,
ubi circumiri, ubi ancipiti acie opprimi possent: timere,
ne non virtute hostium sed lassitudine sua vincerentur:
Persas recentes subinde successuros, si laxius stare
potuissent. Facile ratio tam salubris consilii accepta
est ; itaque inter angustias saltus hostem opperiri statuit.
Erat m exercitu regis Sisines Perses: quondam a prae-
tore Aeg) pti missus ad Philippum, donisque et omni
honore cultus, exilium patria sede mutaverat: secutus
deinde‘ in Asiam Alexandrum, inter fideles socios habe-
batur. Huic epistolam Cretensis miles obsignatam
annulo, cujus signum haud sane notum erat, tradidit.
Nabarzanes praetor Darii miserat eam, hortabaturque
Sisinem ut dignum aliquid nobilitate ac moribus suis
ederet: magno id ei apud Regem honori fore. Has
literas Sisines, utpote innoxius, ad Alexandrum saepe
deferre tentavit: sed, quum tot curis apparatuque belli

regem videret urgeri, aptius subinde tempus exspectans,

