34 LIBER QUARTUS.

Macedoniae praefecto moliebatur. Cretenses, has aut
illas partes secuti, nunc Spartanorum, nunc Macedonum
praesidiis occupabantur. Sed leviora inter illos fuere
discrimina : unum certamen, ex quo cetera pendebant,
intuente fortuna.

VII. 2. Jam tota Syria, jam Phoenice quoque, ex—
cepta Tyro, Macedonum erant: habebatque rex castra
in continenti, a qua urbem angustum fretum dirimit.
Tyrus, et claritate et mag nitudine ante omnes urbes
Syriae Phoenicesque memorabilis, facilius societatem
Alexandri acceptura videbatur, quam imperium. {Coro-
nam igitur auream legati donum afferebant commeatus-
que large et hospitaliter ex oppido advexerant. Ille
dona, ut ab amicis, accipi jussit, benigneque legatos allo-
cutus, Herculi, quem praecipue Tyrii colerent, sacrifi-
care velle se dixit: Macedonum reges credere, ab illo
deo ipsos genus ducere: se vero, ut id faceret, etiam
oraculo monitum. Legati respondent, esse templum
Herculis extra urbem, in ea sede quarn Palaetyron ipsi
vocent: ibi regem deo sacrum rite facturum. Non
tenuit iram Alexander, cujus alioquin potens non erat.
‘ Itaque vos quidem,' inquit, ‘ fiducia loci, quod insulam
incolitis pedestrem hunc exercitum spernitis : sed brevi
ostendam, in continenti vos esse. Proinde sciatis licet,
aut intraturum me urbem, aut oppugnaturum.’ Cum
hoc responso dimissos monere amici coeperunt, ut re·
gem, quem Syria, quem Phoenice recepisset, ipsi quoque
urbem intrare paterentur. At illi loco satis fisi, obsi-
dionem ferre decreverunt.

VIII. Namque urbem a continenti quatuor stadiorum
fretum dividit, Africo maxime objectum3 crebros ex
alto fluctus in littus evolvit; nec accipiendo operi, quo
Macedones continenti insulam jungere parabant, quid-
quam magis quam ille ventus obstabat. Quippe vix leni
et tranquillo mari moles agi possunt3 Africus vero
prima quaeque congesta pulsu illisa maris subruit ε nec
ulla tam firma moles est, quam non exedant undae per
nexus operum manantes; et, ubi acrior flatus. exsistit,
summi operis fastigio superfusae. Praeter hanc diffi-
cultatem haud minor alia erat: muros turresque urbis
praealtum mare ambiebat. Non tormenta, nisi e navi·

