68 QUINTI CURTII RUFI

rum ungulis possunt, etiamsi nil praeter falcatos currus
emisero. Et bello vicerimus, si vincimus praelio; nam
ne illis quidem ad fugam locus est: hinc Euphrates,
illinc Tigris prohibet inclusos. Et quae antea pro illis
erant, in contrarium versa sunt. Nostrum mobile et
expeditum agmen est, illud praeda grave; implicatos
ergo spoliis nostris trucidabimus; eademque res et causa
victoriae erit et fructus. Quod si quem e vobis nomen
gentis movet ; cogitet, Macedonum illic arma esse, non
corpora ; multum enim sanguinis invicem hausimus, et
semper gravior in paucitate jactura est. Nam Alexan-
der, quantuscumque ignavis et timidis videri potest,
unum animal est ; et, si quid mihi creditis, temerarium
et vecors, adhuc nostro pavore, quam sua virtute feli-
cius. Nihil autem potestesse diuturnum, cui non subest
ratio. Licet felicitas adspirare videatur, tamen ad ulti-
mum temeritati non sufficit. Praeterea breves et mu·
tabiles vices rerum sunt, et fortuna nunquam simpliciter
indulget. Forsitan ita dii sata ordinaverunt, ut Persa-
rum imperium, quod secundo cursu per ducentos triginta
annos ad summum fastigium evexerant, magno motu
concuterent magis, quam adfligerent; admonerentque
nos fragilitatis humanae, cujus nimia in prosperis rebus
oblivio est. Modo Graecis ultro bellum inferebamus:
nunc in sedibus nostris propulsamus illatum ε Jactamur
invicem varietate fortunae. Videlicet imperium, quod
mutuo adfectamus, una gens non capit. Ceterum, eti-
amsi spes non subesset, necessitas tamen stimulare debe-
ret: ad extrema perventum est; matrem meam, duas
filias, Ochum in spem hujus imperii genitum princi-
pem, illam sobolem regiae stirpis, duces vestros regum
instar, vinctos habet3 nisi quod in vobis est, ipse ego
majore parte mei captivus sum. Eripite viscera mea ex
vinculis 3 restituite mihi pignora, pro quibus ipse mori
non recuso, parentem, liberos; nam conjugem in illo
carcere amisi. Credite, nunc omnes tendere ad vos
manus, implorare patrios deos, opem vestram, miseri·
cordiam, fidem exposcere, ut servitute, ut compedibus,
ut precario victu ipsos liberetis. An creditis, aequo
animo iis servire, quorum reges esse fastidiunt? Video
admoveri hostium aciem: sed quo propius discrimen

