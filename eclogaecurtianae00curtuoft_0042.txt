28 QUINTI CURTII RUFI LIBER TERTIUS.

que, cui summum imperium maritimae orae rex dederat, ¹
uxor cum filio excepta est. Mentoris filiae tres, ac no-
bilissimi ducis Memnonis conjux et filius: vixque ulla
domus purpurati fuit tantae cladis expers. Lacedaemonii

quoque et Athenienses, societatis fide violata, Persas se· Α

cuti; Aristogiton Dropides et Iphicrates, inter Athe-
nienses genere famaque longe clarissimi ε Lacedaemonii,
Pausippus et Onomastorides, cum Monimo et Callicra-
tide : ii quoque domi nobiles. Summa pecuniae signa-
tae fuit, talentorum duo millia et sexcenta3 facti argenti
pondus quingenta aequabat. Praeterea, triginta millia
hominum, cum septem millibus jumentorum dorso onera
portantium, capta sunt. Ceterum dii tantae fortunae
proditorem celeriter debita poena persecuti sunt. Nam—
que unus e consciis ejus, credo, regis vicem etiam in illa
sorte reveritus, interfecti [proditoris] caput ad Darium
tulit, opportunum solatium prodito : quippe et ultus in-
imicum erat, et nondum in omnium animis memoriam
majestatis suae exolevisse cernebat.

