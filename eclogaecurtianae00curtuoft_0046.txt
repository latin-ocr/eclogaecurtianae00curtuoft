32 LIBER QUARTUS.

steriles herbas eligens Abdalonymus repurgabat. Tunc
τερα eo salutato, alter ex his : ‘Habitus‚’ inquit, ‘hie'
quem cernis in meis manibus cum isto squalore permu-
tandus tibi est : ablue corpus illuvie aeternisque sordi-
bus squalidum : cape regis animum, et in eam fortunam,
qua dignus es, istam continentiam profer; et cum in
regali solio residebis, vitae necisque omnium civium
dominus, cave obliviscaris hujus statiis, in quo accipis
regnum : immo hercule, propter quem.’ Somnio similis
res Abdalonymo videbatur. Interdum, satisne sani
essent, qui tam proterve sibi illuderent, percontabatur.
Sed ut cunctanti squalor ablutus est, et injecta vestis
purpura auroque distincta, et fides a jurantibus facta;
serio jam rex, iisdem comitantibus, in regiam pervenit.
Fama, ut solet, strenue tota urbe discurrit: aliorum
studium, aliorum indignatio eminebat. Ditissimus quis-
que humilitatem inopiamque ejus apud amicos Alex-
andri criminabatur. Admitti eum rex protinus jussit,
diuque contemplatus, ‘ Corporis,’ inquit, ‘ habitus famae
generis non repugnat : sed libet scire, inopiam qua pa-
tientia tuleris? Turn ille, ‘ Utinam,’ inquit, ‘ eodem
animo regnum pati possim. Hae manus suffecere desi-
derio meo: nihil aventi nihil defuit? Magnae indolis
specimen ex hoc sermone Abdalonymi cepit. Itaque
non Stratonis modo regiam supellectilem attribui ei jus-
sit, ‚sed pleraque etiam ex Persica praeda: regionem
quoque urbi appositam ditioni ejus adjecit.

V. ·Interea Amyntas, quem ad Persas ab Alexandro
transfugisse diximus, cum quatuor millibus Graecorum
ipsum ex acie persecutis, suga Tripolin pervenit. Inde
in naves militibus impositis, Cyprum transmisit: et cum
in illo statu rerum id quemque quod occupasset habitu-
rum arbitraretur, velut certo jure possessum, Aegyptum
petere decrevit, utrique regi hostis, et semper ex anci-
piti mut-atione temporum pendens: hortatusque milites
ad spem tantae rei, docet Sabacem praetorem Aegypti
cecidisse in acie: Persarum praesidium et sine duce
esse et invalidum : Aegyptios semper praetoribus eorum
infensos, pro sociis ipsos, non pro hostibus aestimaturos.
Omnia experiri necessitas cogebat: quippe, cum primas
spes fortuna destituit, futura praesentibus videntur esse

