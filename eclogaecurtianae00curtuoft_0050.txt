36 LIBER QUARTUS.

hoc acrius furere. At ille, haudquaquam rudis trac-
tandi militares animos, speciem sibi Herculis in somno·
oblatam esse pronunciat, dextram porrigentis: illo duce,
illo aperiente, in urbem intrare se visum. Inter haec, .
caduceatores interfectos, gentium jura violata, refere—
bat: unam esse urbem quae cursum victoris morari
ausa esset. Ducibus deinde negotium datur, ut suos
quisque castiget ; satisque omnibus stimulatiS, opus
orsus est. Magna? vis saxorum ad manum erat, Tyro
vetere praebente ; materies ex Libano monte ratibus et
turribus faciendis vehebatur.

X. Jamque a fundo maris in altitudinem modicam
opus excreverat : nondum tamen aquae fastigium aequa-
bat ; et quo longius moles agebatur a litore, hoc magis,
quidquid ingerebatur, praealtum absorbebat mare: quum
Tyrii, parvis navigiis admotis, per ludibrium exprobra-
bant, illos armis inclytos dorso, sicut jumenta, onera
gestare; interrogabant etiam, num major Neptuno es-
set Alexander ῖ) Haec ipsa insectatio alacritatem mili-
tum accendit. Jamque paululum moles aquam eminebat,
et simul aggeris latitudo crescebat, urbique admoveba-
tur; cum Tyrii, magnitudine molis, cujus incrementum
eos ante fefellerat, conspecta, levibus navigiis nondum
commissum opus circumire coeperunt; missilibus eos
quoque qui pro opere stabant incessere. Multis ergo
impune vulneratis, cum et removere et appellere scaphas
in expedito esset, ad curam semetipsos tuendi ab opere
converterant. Igitur rex munientibus coria velaque
jussit obtendi, ut extra teli ictum essent3 duasque tur-
res ex capite molis erexit, e quibus in subeuntes scaplms
tela ingeri possent. Contra, Tyrii navigia procul a con-
spectu hostium litori appellunt, expositisque ‘militibus
eos qui saxa gestabant obtruncant. In Libano quoque
Arabum agrestes, incompositos Macedonas aggressi,
triginta sere interficiunt, paucioribus captis. 3. Ea res
Alexandrum dividere copias coegit. Et ne segniter as-
sidere uni urbi vvideretur, operi Perdiccam Craterumque Ι
praefecit; ipse cum expedita manu Arabiam petiit.

XI. Inter haec Tyrii navem magnitudine eximia,
saxis arenaque a puppi oneratam, ita ut multum prora
emineret, bitumine ac sulphure illitam, remis concitave⁶

